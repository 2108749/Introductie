# CHALLENGES & MODULES


Tijdens deze opleiding ga je werken met verschillende typen opdrachten:

- Challenges
- Modules
  - Moduleopdracht 
  - Taken 

### CHALLENGES

De eerste keer dat je een challenge leest zal je waarschijnlijk denken: "Dit kan ik helemaal niet". Een challenge is bedoeld om je nieuwsgierigheid te voeden. Je moet de uitdaging aangaan. Deze mentaliteit zul je als toekomstig software-ontwikkelaar vaker tegenkomen. Je wordt gevraagd om een bepaald framework in te zetten of een specifieke functionaliteit te bouwen. Kortom: je moet op onderzoek uit. Individueel of met je teamgenoten. Dat is afhankelijk van de uitdaging die voorhanden is.

Een challenge bestaat vrijwel altijd uit een probleem. Er is een probleem en jij moet, soms met teamgenoten, een oplossing zien te bedenken.

Een challenge begint altijd eerst met een gezamenlijk gesprek over wat de challenge inhoudt, welke kennis je niet en welke kennis je wel al hebt. 

Als het probleem goed in kaart is gebracht en al je vragen zijn beantwoord dan ga je nadenken over de mogelijke oplossingen. Net als bij coderen zijn er verschillende oplossingen mogelijk. Het is aan jou om een goed onderbouwde oplossing te vinden en toe te lichten.

Om kennis te verkrijgen die met de challenge te maken hebben ga je video's, workshops, experts en online bronnen onderzoeken. Om je hierin te begeleiden zijn er modules gemaakt ter ondersteuning van dit proces.

### MODULES

Modules bestaan uit taken en moduleopdrachten. Je bent __verplicht__ om alle modules gedurende je opleiding af te ronden. Lukt het niet om modules in het eerste jaar af te ronden dan ga je het jaar daarop daarmee verder. Je doet dan langer over je opleiding.

![Modules](/Introductie/02%20-%20Opleiding/taak03/images/modules.png)

#### TAKEN

Een taak is een kleine (vaak niet verplichte) opdracht die je uitlegt hoe bepaalde materie (code, functionaliteit, procedure) in elkaar steekt. Het kan gaan over het maken van UML, loops in Javascript, Python type casting of OOP in PHP. Er zijn vaak bronnen bijgevoegd om je op weg te helpen naar informatie. Het is aan jou om kennis op te doen. Soms worden er workshops aangeboden met bepaalde onderwerpen die misschien van pas kunnen komen.
Taken kun je afvinken in [Eagle](https://eagledev.nl) om zo je voortgang kenbaar te maken. De code-taken worden via [Github](https://github.com) ingeleverd. 

#### Moduleopdracht
Een moduleopdracht is een grote opdracht waarna je demonstreert via een (online) gesprek dat je de specifieke lesstof werkelijk voldoende beheerst. De docent vraagt je het hemd van het lijf om zo te beoordelen of je de module behaald hebt. Zonder de kennis uit de modules, ben je niet in staat de challenges op te loseen.
